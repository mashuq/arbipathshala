---
title: "প্রতিযোগিতা"
description: ""
lead: ""
date: 2021-06-13T09:22:48+06:00
lastmod: 2021-06-13T09:22:48+06:00
draft: false
weight: 10
images: [""]
contributors: ["Mashuqur Rahman"]
---

বিসমিল্লাহির রহমানির রহীম। 

বাংলায় আরবী ভাষার নাহু সরফ ও বালাগাতের বিভিন্ন বিষয়ে প্রবন্ধ লেখার প্রতিযোগিতা। 

ইনশাআল্লাহ এই মাস থেকে আগামী ২/১ বছররের জন্য প্রতিমাসে আমরা এই প্রতিযোগিতার আয়োজন করবো। 

আমাদের সাইট: https://arbipathshala.com

ফেসবুক পেজ: https://www.facebook.com/arbipathshala 

এই সাইটকে নাহু, সরফ, বালাগাহ ও আরবীর অনন্য বিষয়ের একটি বিশাল বিন্যস্ত ও বিশস্ত সাইটে পরিণত করাই এই প্রতিযোগিতার উদ্দেশ্য। প্রতিযোগিতার লেখা থেকেই এই সাইটের কন্টেন্ট তৈরী হবে। 

## নিয়ম:

প্রতি মাসে ইনশাআল্লাহ ৩ থেকে ৫ টি সেট দেয়া হবে।  প্রতিটি সেটে নাহু, সরফ বা বালাগাত বিষয়ক এক বা একাধিক টপিক দেয়া থাকবে।  একজন একটি সেট বেছে নিলে অবশ্যই সেই সেটের প্রতিটি টপিকে আলাদা আলাদা প্রবন্ধ লিখতে হবে। কেউ চাইলে একাধিক সেট নিয়েও লিখতে পারে। এক্ষেত্রে সে একাধিক সেটের পুরস্কারের জন্য প্রতিযোগিতা করছে বলে গন্য হবে। 

**লেখা জমা দেয়ার শেষ তারিখ**: মাসের শেষ দিন রাত ১২ টা। 

**ফলাফল প্রকাশ**: পরবর্তী মাসের ১৫ তারিখ।  ১৫ দিন সব লেখা যাচাই বাছাই করার জন্য প্রয়োজন। 

**নতুন সেট প্রকাশ**: মাসের ১ তারিখ। 

**লেখার সময়**: সম্পূর্ণ মাস। 

**পুরস্কার**: প্রাপ্ত লেখাগুলো পর্যালোচনা করে প্রতি সেটের জন্য একজনকে বিজয়ী ঘোষণা করা হবে। প্রতিটি সেটে বিজয়ী ব্যক্তি পুরস্কার হিসেবে পাবেন ১০০০ টাকা। বিজয়ীকে ১৫ তারিখ ফল প্রকাশের দিন বিকাশ নাম্বারে টাকা সেন্ড করে দেওয়া হবে ইনশাআল্লাহ। 

**বিজয়ী নির্ধারণ**: নুরুল কুরআন একাডেমির উস্তাদ মুফতি আবদুল্লাহ আল মাসউদ সাহেব ও ওই একাডেমির অন্যন্য উস্তাদ/উস্তাদাগণের প্যানেল।  উনাদের সবার পরিচয় এখানে: https://school.nlquran.com/#/.

**বিশেষ পুরস্কার**: সাইট সম্পূর্ণ হয়ে গেলে সব চেয়ে বেশি বার যে বিজয়ী হয়েছে অর্থাৎ সব চেয়ে বেশি যার লেখা মূল অংশে আছে তাকে ৫০,০০০ টাকা এককালীন পুরস্কার দেয়া হবে ইনশাআল্লাহ। 

## কিছু জ্ঞাতব্য বিষয়:

1. বিজয়ীর সেটের সবগুলি লেখা সাইটের মূল সেকশনে দেয়া হবে। আর এভাবেই সাইটের কন্টেন্ট তৈরি হবে। প্রবন্ধের নিচে লেখক/লেখিকার নাম থাকবে। 

2. বিজয়ী ছাড়া অন্যান্যদের লেখা সাইটে ব্লগ সেকশনে থাকবে।  সেখানেও লেখক/লেখিকার নাম থাকবে।  

3. বিজয়ী ছাড়া অন্যান্যদের লেখা থেকে ভালো অংশ মূল সেকশনের বিজয়ীর লেখাতে যোগ করা হতে পারে।  এতে কোন আপত্তি থাকা যাবেনা। প্যানেলের উস্তাদগণ মূল সেকশনের বিজয়ীর লেখাকে সম্পাদনা করে উন্নত করতে পারেন।  এতেও কোন আপত্তি থাকা যাবেনা। 

4. লেখার স্বত্তাধিকার সাইটকে দিয়ে দিতে হবে, তা পুরষ্কার জিতুক বা না জিতুক। এই সাইট সম্পূর্ণ অলাভজনক। এখানে কোন বিজ্ঞাপন বা অন্য কিছুর মাধ্যমে টাকা কামানো হবে না। আল্লাহর সন্তুষ্টির জন্যই সাইটটি।


## বিজয়ী হওয়ার সম্ভাবনা বাড়বে যেভাবে:

1. সেটের বিষয়গুলিতে যত বেশি নিয়ম কানুন বা মাসায়েল সন্নিবেশিত করা হবে তত ভালো।  আরবী নাহু, সরফ, বালাগাহর পাঠ্য বই ও পাঠ্য বইয়ের বাইরের বিভিন্ন বই মুতালাআ করে যত বেশি মাসআলা বা নিয়ম ওই বিষয়ে আনা যাবে তত ভালো।

2. বিভিন্ন মাসায়েল বা নিয়ম কানুনের সহজ ভাষায় ব্যাখ্যা থাকলে বেশি ভালো। 

3. প্রত্যেক নিয়ম কানুনের সাথে যত বেশি উদাহরণ দেয়া হবে তত ভালো। উদাহরণ নিজে বানিয়ে লেখার চেয়ে যদি বিভিন্ন বই পুস্তকে যেসব উদাহরণ আছে সেগুলি আনতে পারলে বেশি ভালো। 

4. আরবী উদাহরণ হরকত যুক্ত হলে বেশি ভালো।

5. আরবী উদাহরণের সাথে অবশ্যই বাংলা অনুবাদ থাকতে হবে।  সাথে সংক্ষিপ্ত ব্যাখ্যা থাকলে বেশি ভালো যে, কীভাবে নিয়মটি এতে প্রতিফলিত হয়েছে।  

6. প্রবন্ধ বা আর্টিকেলটি কাঠামোগত ভাবে সুন্দর হলে ভালো হবে।  যেমন প্রথমে সংজ্ঞা, উদাহরণ, এরপর ব্যাখ্যা। কায়েদার বিভিন্ন প্রকার, সেগুলির নাম, সংজ্ঞা, উদাহরণ, ব্যাখ্যা, এই বিষয়ের বিভিন্ন নিয়ম বা মাসায়েলের  উদাহরণ সহ ব্যাখ্যা ইত্যাদি। 

7. যেসব বই থেকে মুতালাআ করে প্রবন্ধ লিখা হয়েছে সেগুলির নিচে রেফারেন্স হিসেবে লিস্ট দেয়া অত্যাবশ্যক। লেখার মধ্যে ব্র‍্যাকেটে রেফারেন্স দেয়ার দরকার নাই। লেখার সাথে নিচে রেফারেন্সের যোগসুত্র করারও দরকার নাই। লেখাটি লিখতে কোন কোন বইয়ের সহায়তা নেয়া হয়েছে তা নিচে রেফারেন্সে দিলেই হবে। 

8. ওই বিষয়ে কুরআন থেকেও উদাহরণ দিলে। 


## বিজয়ী হওয়ার সম্ভাবনা কমবে যেভাবে:

1. অন্য কারোর লেখার সাথে জমা দেয়া লেখায় এমন মিল পেলে, যাতে বোঝা যায় এটি কপি করা হয়েছে। 

2. বাংলা ইউনিকোডে না দিলে লেখা ডিসকুয়ালিফাইড হবে, যেমন প্রভাত, বিজয় বা ন্যাশনাল ইত্যাদিতে বাংলা লিখলে।  কারণ লেখা সাইটে দেয়া হবে তাই ইউনিকোড ছাড়া হবে না।

3. বিষয়ের সাথে সম্পর্কহীন বিষয় টেনে লেখা বড় করলে কিংবা অহেতুক বিষয়ের অবতারণা করলে। এমন মনে করার উপায় নেই যে, বড় হলেই বেশি মার্ক।  এখানে কোয়ালিটি দেখা হবে কোয়ান্টিটি না।   

4. নিজে না লিখে কোন বই বা ওয়েবসাইট থেকে সম্পূর্ণ কপি করে দিলে। 

পরবর্তী পোস্টে ইনশাআল্লাহ প্রথম সেট ও জমা দেয়ার লিংক দেয়া হবে। বাড়তি কোন জিজ্ঞাসা  থাকলে কমেন্টে করুন। 

